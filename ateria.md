---
layout: default
title: HWC - Ateria
---

HWC Meal - Original Formula
===========================

Puolikas annos yhdelle surfipummille:

* 2 viipaletta alennuspaahtoleipää
* 1 B-luokan slörtsi eli makkara
* 1 viipale punaista Aamupala-juustoa
* hiirten nakertamaa sinappia ja ketsuppia
* 1 kolmosolut tai limu

Ruostuneen pallogrillin pohjalle laitetaan keko brikettejä. Sekaan lorautetaan 1/2 litraa sytytys- nestettä (kulkee myös sammutusnesteen nimellä), ja se yritetään sytyttää palamaan. Kun grilli jossain vaiheessa kuitenkin sammuu, briketit posautetaan tuleen tuikkaamalla lisää sytytys- nestettä (jos halutaan savustaa, nestettä lorautetaan reilusti). Kun suurimmat liekit ovat laantuneet, aloitetaan kokkaus. Makkara käräytetään pintakuumaksi, mutta jätetään sisältä kylmäksi. Leipäsiivut hiillytetään sopivan rapeiksi ja mustiksi. Juustosiivu asetetaan (ilman muovikäärettä!) makkaran ympärille, ja makkara nostetaan leipäviipaleiden väliin. Väliin purskautetaan mausteet, ja näin perinteinen HWC Meal on valmis. Oikea syöntitapa edellyttää kielen polttamista. Mealin jälkeen todetaan yhdessä, että grillissä olisi nyt hyvä hiillos, olisi pitänyt odottaa sittenkin kauemmin.

