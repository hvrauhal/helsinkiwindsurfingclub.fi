---
layout: default
title: HWC - Ranta
---
        
Ranta ja tuuliolosuhteet
===============
		
{% include kartta.html %}

Tuulen puhaltaessa etelän ja lännen välistä lähdetään Länsilahden puoleiselta rannalta.  Paikkaa tuntemattomien ei kannata surfata Länsilahden pohjukassa, sillä se on melko kivikkoinen.

Lounaistuuli osuu parhaiten Länsilahdelle, ja silloin muodostuvat myös parhaimmat aallot. Länsituuli on myös hyvä suunta, ja usein illan mittaan tuuli kääntyy auringon mukana länteen ja joskus luoteeseen. Mitä luoteisemmaksi tuuli kääntyy, sitä lähempänä joutuu ajamaan kivikkoista sisälahtea. Selvällä luoteistuulella kannattaa suunnata ulommas merelle tai lähteä Itälahden puoleiselta rannalta. 

Itätuulella lähdetään Särkiniemen toisella puolella sijaitsevalta Itälahdelta. Rannan läheisyydessä on muutama iso kivi, joita kannattaa varoa. Vastapäätä näkyy Melkki, joka on puolustusvoimien käytössä oleva saari, eikä sinne saa rantautua. Väliin jäävällä vesialueella kulkee veneväylä, jossa saattaa ajoittain olla vilkasta liikennettä.

Etelätuuli puhaltaa Lauttasaaren eteläkärjen takaa, jolloin aivan rannan tuntumassa saattaa olla vähän tyynempää. Muuten olosuhteet ovat hyvät. Lähteä kannattaa Länsilahdelta, mutta tuulen kääntyessä kaakkoon kannattaa mennä itärannalle, ja suunnistaa puuskaisuutta aiheuttavan Melkin ohi.

Pohjoistuulella, joka on usein kylmä ja puuskainen, lähdetään vesille kuten länsipuolelta, mutta eri halssilla. Tämä suunta harvoin maksaa vaivan. 


        
